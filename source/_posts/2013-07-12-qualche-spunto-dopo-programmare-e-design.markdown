---
layout: post
title: "Qualche spunto dopo Programmare è Design"
date: 2013-07-12 11:52
comments: true
categories: [ programmazione, design, corso, followup ]
author: Edoardo Tenani
published: false
---

Mercoledì 3 Luglio si è svolta la serata di presentazione di [Programmare è Design](http://blog.techlab.tl/blog/2013/06/28/programmare-e-design/), un corso di programmazione che da Settembre dovrebbe animare delle serate al TechLab. L'obiettivo dell'incontro era iniziare a raccogliere e a capire l'interesse che poteva suscitare una simile iniziativa a Chieri, e le risposte le abbiamo avute, eccome.

<!--more-->  

Il momento inoltre è stato importante per iniziare a mettere in rete professionisti che vivono nella realtà chierese e che lavorano da anni nell'ambito informatico a diversi livelli. Il corso proposto è stato accettatto positivamente, in quanto una maggiore conoscenza e consapevolezza dell'argomento non possono che portare ad un miglioramente dell'intero settore dello sviluppo informatico.  

La serata è stata organizzata in collaborazione con [Ferruccio Zamuner](http://nonsolosoft.com/solo/chisiamo.shtml) e [Gianluca Torta](http://www.unito.it/unitoWAR/page/dipartimenti1/D004/D004_personale_batch_BasicBook_Docenti_IT7?id=180631), e gestita da Ferruccio. Dopo una dettagliata spiegazione di tutti i possibili ruoli insiti nelle competenze generalmente dette "programmazione", dal _database designer_ all'_information architect_ ( passando per _amministratori di sistemi_, _sviluppatori web_, _interaction designer_, ecc ) si è evidenziato come in Italia il mercato riguardante l'ICT produca decisamente meno di qualsiasi altro paese in cui questo mercato abbia una relativa importanza. Mentre nel resto del mondo vi sono paesi che hanno puntato decisamente sulllo sviluppo software come settore produttivo avanzato, e che stanno raccogliendo ampi profitti da questa scelta, in Italia siamo rimasti indietro, con una visione molto limitata, sia culturalmente che imprenditorialmente.  
A seguito di questa presentazione, si è acceso un vivace dibattito su quali fossero i motivi e i possibili rimedi a questa situazione, e traendone le conclusioni sono emersi diversi spunti di riflessione: 

- il mondo tecnologico di oggi si sta muovendo molto in direzione delle _startup_, mentre in Italia ci sono notevoli problemi ed ostacoli. Dal punto di vista burocratico le cose si stanno man mano snellendo, ma non sarà che in Italia quello che ci manca sono idee vincenti?  
Non credo che la risposta sia si, ma credo che sia molto facile cadere nella trappola del "successo facile" legato all'innovazione tecnologica. Derivante forse da un po' di ignoranza diffusa riguardo il mondo informatico, è facile sentire frasi che elogiano delle idee tecnologicamente non così innovative o che semplificano eccessivamente le competenze tecniche o le infrastrutture richieste per la realizzazione di un prodotto informatico di successo.
- i ruoli da ricoprire per lo sviluppo di una prodotto informatico sono estremamente variegati ( [qui](http://arancia.diff.org/host/n319/Professioni_IT) Ferruccio ha steso un valido elenco della differenziazione delle competenze possibili ), e in Italia facilmente molti di questi ruoli, per i quali servono a volte competenze molto specifiche e diverse, vengono ricoperti da una stessa persona, non per competenze effettive quanto per una sottovalutazione delle competenze richieste.
- programmare è un'attività creativa che richiede un approccio meno rigido nell'insegnamento della stessa. Oltre alle competenze tecniche, certamente richieste, è necessario sviluppare degli schemi mentali di approccio al mondo nformatico più aperti e che sfruttino di più i sistemi cooperativi oggi disponibili.
- il mondo informatico è sempre più alla ricerca di personale qualificato e competente, dato che l'industria informatica si sta espandendo a settori produttivi e della vita quotidiana impensabili fino ad alcuni anni fa ( si pensi per esempio agli smartphone, alle tecnologie indossabili, alle [stampanti 3D utilizzate in ambito medico](http://www.webnews.it/2013/03/13/le-stampanti-3d-potranno-realizzare-anche-organi/) e ai [Big Data](https://it.wikipedia.org/wiki/Big_data) ).

Tutti questi spunti ci hanno convinto ulteriormente che un corso o laboratorio di programmazione sia necessario ed utile. Oltre ad un approccio più creativo ci saranno spiegazioni e nozioni tecniche più didattiche, che sono la base tecnica di ogni progetto di programmazione, ma l'idea è quella di impostare il tutto in una maniera molto appassionata, coinvolgendo direttamente chi nel mondo informatico lavora per portare la sua esperienza e per far comprendere il piacere creativo che sta dietro la programmazione.  

A Settembre ripeteremo l'incontro, per affinare ulteriormente il corso e dargli una forma concreta. Per chiunque sia interessato e volesse chiedere informazioni, potete farlo direttamente nei commenti, su Facebook o via mail ( info (at) techlab.tl ).

Vi lasciamo con una lettura, che abbiamo trovato molto interessante: questo articolo è comparso sulla stampa, pochi giorni fa: [Informatici, analisti e sviluppatori
I 900 mila posti che nessuno occuperà](http://www.lastampa.it/2013/07/04/economia/informatici-analisti-e-sviluppatori-i-mila-posti-che-nessuno-occuper-nBOlQDJzzobBkSFJwd4XhO/pagina.html)
