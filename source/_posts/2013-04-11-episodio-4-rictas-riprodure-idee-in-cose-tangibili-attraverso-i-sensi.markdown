---
layout: post
title: "Episodio 4 - RICTAS: Riprodure Idee in Cose Tangibili Attraverso i Sensi"
date: 2013-04-11 14:21
comments: true
categories: [ techlab, creazione, episodio, serie ]
author: Paolo Cavagnolo, Riccardo Donat-Cattin
published: true
---

{% img "center fullwidth" /images/posts/4.jpg "Episodio 4" "episodio 4" %}

I grandi cavalcatori del capitale american style ti direbbero che un progetto dev’essere presentabile in una corsa di ascensore.  
_"Che cosa intendereste fare?"_, chiedono loro.  
_"Un Techlab, amici miei"_, rispondiamo noi.  
Forse non siamo gente che ti convince in una corsa d’ascensore. Esser capaci di presentare il progetto in un tempo compreso tra i trenta e i cinquanta minuti rimane comunque una bella mossa.

Ricordiamoci però che non lo si sta facendo per loro. Per citare De Andrè, _"altrimenti le canzoni finisce che le scrivi per gli altri invece di scriverle per te, e di solito vengono meglio quando le scrivi per te."_

La nostra idea è diventata per la prima volta tangibile in un documento che abbiamo presentato al Piano Locale Giovani, il cui obiettivo era avvicinare i ragazzi al mondo del lavoro artigiano. Il Techlab rappresentava la nostra visione dell’anello di congiunzione tra i due mondi.

Una volta scritto un progetto e presentato le cose diventano più reali, ed è una sensazione quasi rassicurante, ci si sente come quando si torna a casa e ci si ricorda con sorpresa che il giorno prima avevamo passato la giornata a pulire e riordinare. Il respiro è profondo e leggero.

Dialoghi, relazioni, _slides_, dipinti, diapositive d’epoca, fate quello che volete.

Il concetto diventa comunicabile.

Reperto 1: [il TechLab appare in un documento (CC 3.0 BY-SA)](/files/Reperto-1.pdf).

